• Počet hráčov v systéme a úvodné poradie
    Počet hráčov v systéme je prakticky neobmedzený. Úvodné poradie určí dosiahnutý výsledok v ľubovoľne zvolenej hre,
    ktorej sa zúčastní čo najväčší počet hráčov. Každý nový hráč sa zaradí do tabuľky na posledné miesto.
• Typy hier
    Rozsah hier závisí od dohody hráčov. Odporúčané hry sú: 301, Cricket Cut, Ludo.
• Počet a poradie hráčov v hre
    Každej hry sa môže zúčastniť ľubovoľný počet hráčov, minimálne však 2. Poradie, v akom hráči nastúpia do hry, je určené
    aktuálnym rankingom v obrátenom poradí, teda začína hráč, ktorý je v rebríčku najnižšie. Hráč, ktorý je v rebríčku naj-
    vyššie ide ako posledný.
• Vyhodnotenie hry
    Určujúce je len dosiahnuté poradie v hre. Vyhodnocujú sa "mikrosúboje" dvoch hráčov, ktorí sú v rebríčku pri sebe, pričom
    sa vždy začína od najvyššie postavených hráčov. V prípade nepárneho počtu hráčov, sa posledný hráč opakovane vyhodnotí
    v porovnaní s aktuálne predposledným hráčom. V každej dvojici sa vyhodnotí poradie podľa dosiahnutého výseldku. Ak nižšie
    postavený hráč v rebríčku porazí v hre vyššie postaveného hráča, vymenia si poradie v rebríčku. V opačnom prípade bude ich
    postavenie v rebríčku nezmenené. Ďalej sa postupuje vyhodnotením nasledujúcej dvojice.
    Príklad:
    Hráči sú zoradení v rebríčku takto:
    1. A
    2. B
    3. C
    4. D
    5. E
    6. F
    Hry sa zúčastnia hráči ABDEF. Na konci hry sa teda budú vyhodnocovať mikrosúboje dvojíc A-B, D-E a horší z dvojice D-E s hráčom F.
    Ak teda poradie v hre skončilo:
    1. E
    2. A
    3. D
    4. F 
    5. B,
    bude vysledné poradie po hre nasledovné:
    1. A - skončil lepšie ako B
    2. B - skončil horšie ako A
    3. C - hry sa nezúčastnil, zostáva teda na svojom mieste
    4. E - skončil lepšie ako D
    5. D - skončil horšie ako E a súčasne lepšie ako F
    6. F - skončil horšie ako D
• Bonusové body
    Hráči môžu za svoj výkon získavať bonusové body, v šípkarskom žargóne nazývané "puntíky". 1 puntík získa hrač za každého hráča,
    ktorého v poslednej hre porazil, t.j. skončil na lepšej pozícii ako daný hráč, a v rebríčku po vyhodnotení poradia sa daný hráč
    nachádza nad ním, t.j. na vyššej pozícii.
    V priklade uvedenom v predchádzajúcom bode pravidiel by bolo bonusové ohodnotenie nasledovné:
    1. A - 0 puntíkov
    2. B - 0 puntíkov
    3. C - 0 puntíkov
    4. E - 2 puntíky, lebo porazil aj hráčov A a B
    5. D - 1 puntík, lebo porazil hráča B
    6. F - 1 puntík, lebo porazil hráča B.
    Ak hru vyhrá hráč, ktorý je spomedzi všetkých účastníkov hry na začiatku hry najvyššie postavený v rebríčku, automaticky získa
    1 puntík za "obhájenie" 1. miesta.
• Použitie bonusových bodov
    Nazbierané bonusové body môžu hráči uplatniť vždy na konci hry počas vyhodnocovania poradia alebo po ňom. Použite puntíkov je
    obranné alebo útočné. Obranné použitie znamená, že hráč môže zabrániť poklesu v rebríčku pri výmene s nižšie postaveným hráčom,
    pričom sa spotrebujú 3 puntíky. Útočné použitie znamená, že hráč sa môže vymeniť s hráčom, ktorý je v rebríčku bezprostredne
    nad ním, a to aj v prípade, že uvedený hráč sa nezúčastnil poslednej hry. Na výmenu na vyššiu priečku rebríčka je potrebných 5
    puntíkov.
